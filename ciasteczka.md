# Ciastka.  
  
ta strona internetowa używa  
ciastek.  
co to są ciastki? nikt tego nie wie  
– podobno są to kawałki dużego komputera  
które przesyłane są kablem  
do twojego,  
małego  
komputera,  
po to by duży komputer wiedział :  
jak masz na imię. dlaczego wyszukiwałeś ostatnio słowo  
“rzerząszka”  
w internecie. żeby wiedział  
że potrzebujesz następnego bannera z tym super obrotowym  
wyciskaczem do mózgu, który tak reklamują w telewizji, żeby wiedział  
że następna dyrektywa unii europejskiej  
została usankcjonowana  
w swojej słuszności,  
po to,  
by kochać Ciebie, a nie  
uogólniony numer IP twojego dostawcy internetowego  
który utraci 3% dochodu jeżeli cię o tym nie poinformujemy  
  
po to też byś szukał krzyżyka by to zamknąć  
a tu dupa,  
bo unio trwaj, kochamy cie i  
właśnie teraz  
wysyłamy Ci serniczek  
  
Prawo zobowiązuje nas,  
by powiedzieć Ci, że  
możesz  
wyłączyć ciasteczka. Te oczy  
wielkiej Sieci, śledzące  
każdy Twój ruch. Możesz  
  
za każdym razem  
  
kasować ciasteczka, zaczynać życie na nowo. Zrób to.  
Wejdź w preferencje. Znasz swoje preferencje?  
Wejdź w nie.  
Wejdź w nie głęboko,  
wyłącz ciasteczka. teraz jesteś anonimowy.  
  
Nie śledzi cię nikt poza  
terminalami kart płatniczych,  
kamerami w miastach,  
chipami RFID w paszportach  
i dowodach osobistych,  
legalnymi podsłuchami,  
nielegalnymi snifferami,  
sąsiadami,  
twoją matką  
i żoną która przegląda Ci komóreczkę  
(która też wysyła wszystkie dane o Tobie gdzieś, gdzie nie wiemy).  
  
Czy czujesz się lepiej?  
  
Czy czujesz się bezpiecznie?  
  
Kochaj nas.  
  
Pamiętaj też że Prawdziwą Prawdę poznasz po tym  
że się rymuje.  
czy się rymuje?  
