# Zielony wiersz

Ja nie chcę wiele:  
Ciebie i zieleń,  
i zeby wiatr kołysał  
gałezie drzew,  
iżebym wiersze pisał  
o tym, że...  
  `                 `każdy nerw,  
każda chwila samotna,  
każdy ból - jakże częsty, jak częsty! -  
zwiastuje odchłań,  
mówi : nieszczęsny....  

ja nie chcę wiele,  
ale nie mniej niż wszystko:  
Ciebie i zieleń  
i żeby listkom  
akacji było wietrznie,  
i żeby sercu - bezpiecznie,  
i żeby kot się bawił firanką  
jak umie  
żeby siedzieć na jerozolimskim ganku  
i nic nie rozumieć.  

Pętacki wiersz  
sam wiesz, że łżesz,  
ale dlaczego tak boli, tak boli?  
chyba już nic nie napiszę  
w ogromną i groźną ciszę  
schodzę powoli  

ja nie chce wiele:  
Ciebie i zieleń...  
